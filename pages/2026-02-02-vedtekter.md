---
layout: page
title: "Vedtekter for Fordelingsutvalget ved Institutt for informatikk, UiO"
subheadline: ""
teaser: ""
permalink: /vedtekter/
---

Sist endret: 02/02-2026

## §1. Utvalgets navn

Utvalgets navn er Fordelingsutvalget ved Institutt for informatikk, heretter nevnt som Fordelingsutvalget.

## §2. Utvalgets formål

Fordelingsutvalgets formål er å fordele midler til aktiviteter og virksomhet av og for informatikkstudenter ved Universitetet i Oslo.

## §3. Medlemmer i utvalget

a) Utvalgets øverste myndighet består av representanter fra foreninger tilknyttet Institutt for informatikk ved Universitetet i Oslo. Følgende foreninger er medlemmer:

- dagen@ifi (IFI-dagen)
- Navet (IFI-Navet)
- CYB (Cybernetisk Selskab)
- Defi (Designforeningen ved Institutt for Informatikk)
- Digitus (Linjeforeningen for Digital økonomi og ledelse)
- FUI (Fagutvalget ved Institutt for informatikk)
- MA:KI (Linjeforeningen for Maskinlæring og Kunstig Intelligens)
- MAPS (Matematikk, Algoritmer og Programmering for Studenter)
- Mikro (Linjeforeningen for Robotikk og Intelligente Systemer)
- ProgSys (Linjeforeningen for Programmering og Systemarkitektur)


b) Hver medlemsforening plikter å stille med minst én representant på hvert møte.

c) Hver medlemsforening plikter å sørge for at foreningens kontaktinformasjon er oppdatert.

d) Foreninger tilknyttet Institutt for informatikk kan søke om å bli et medlem av utvalget. Søknaden behandles på førstkommende møte. Dersom søknaden godkjennes skal foreningen representeres fra og med påfølgende møte.

e) Medlemsforeninger kan trekke seg fra fordelingsutvalget.

## §4. Mistillit til medlemsforeninger

Forslag om å frata medlemsforeninger sitt medlemskap i Fordelingsutvalget kan fremmes av alle foreninger eller av fordelingsutvalgets styre.

a) Årsaker til å frata en medlemsforening dens medlemskap er:

- Mislighold/kritikkverdige forhold
- Gjentatte tilfeller av uteblitt representasjon

b) Forslaget skal behandles på førstkommende møte, tidligst 14 dager etter at forslaget ble fremmet.

c) Plassen kan kun fratas ved enstemmig vedtak blant de gjenværende medlemsforeningene.

## §5. Allmøtet og dets myndighet

a) Allmøtet er utvalgets samling for alle studenter tilknyttet Institutt for informatikk og holdes hvert år, i løpet av februar.

b) Allmøtet innkalles med minst 14 dagers varsel.

c) På allmøtet behandles utvalgets beretning, regnskap for forrige periode, valg av styre, samt eventuelle andre saker som er satt opp på dagsorden.

d) Alle studenter som tar et eller flere IN/INF emner ved Institutt for informatikk har stemmerett og kan stille til valg. Allmøtet fatter vedtak ved simpelt flertall.

e) Allmøtet er beslutningsdyktig hvis minst 15 av studentene ved Institutt for informatikk er til stede.

a) Allmøtet er utvalgets samling for alle studenter tilknyttet Institutt for informatikk og holdes hvert år, i løpet av februar. Allmøtet er Fordelingsutvalgets øverste organ. 

b) Allmøtet innkalles med minst 14 dagers varsel. Agenda må offentliggjøres minst 2 virkedager før allmøtet.

c) På allmøtet behandles utvalgets beretning, regnskap for forrige periode, eventuelle forslag til vedtektsendringer, valg av styre, samt eventuelle andre saker som er satt opp på dagsorden.

d) Allmøtet er beslutningsdyktig hvis minst 15 av IFI-studentene er til stedet, slikt de er definert i §6a

e) Ekstraordinær allmøte avholdes når minst 30 IFI-studenter, eller minst ½ av medlemsforeningene, eller styret, krever det.

## §6. Allmøtet og valg
a) IFI-studenter er stemmeberettigede og kan stille til valg.
Med IFI-studenter menes alle studenter ved Universitetet i Oslo som i det inneværende semesteret oppfyller minst ett av følgende kriterier:
1. er registrert på et studieprogram som tilbys av Institutt for informatikk (IFI)
2. er registrert på to eller flere emner med emnekode IN ved UiO

b) Allmøtet fatter vedtak ved simpelt flertall.

c) Forslag til vedtektsendringer må være styret til Fordelingsutvalget i hende minst 3 virkedager før allmøtet. 

d) Valg foregår skriftlig dersom minst 1 av de stemmeberettigede på allmøtet ønsker det. 

e) Ved fullstendig enighet på allmøtet kan vedtak fattes på akklamasjon. Vedtaket regnes ugyldig dersom minst 1 stemmeberettiget protesterer eller sier seg uenig. 

f) Stemmeberettigede må møte fysisk for å benytte seg av stemmeretten. 


## §7. Styret og valg

a) Utvalget skal drives av minimum 2 medlemmer som velges for ett år på det ordinære allmøtet.

b) Verv i utvalget er som følger: koordinator og sekretær og andre verv Fordelingsutvalget selv setter ned ved behov.

c) Verv i fordelingsutvalget kan fylles dersom 2/3 av medlemsforeningene stemmer for.

## §8. Styret og dets oppgaver

a) Koordinator tar seg av all innkommende og utgående korrespondanse og sørger for at foreningene overholder pliktene sine. Koordinator er ansvarlig for å kalle inn til møter.

b) Sekretær holder rede på alle saker som går gjennom Fordelingsutvalget og deres status. Ved møter skal sekretær sørge for at det blir ført referat.

c) Styret plikter å føre regnskap for innvilgete søknader og relevante hendelser i økonomien til Fordelingsutvalget.

d) Det stilles krav til at enhver som sitter i styret er IFI-student, som definert §6.1

## §9. Mistillit til styret

Mistillitsforslag overfor utvalgets styremedlemmer skal behandles på møte, og må få minimum 2/3 stemmer for å vedtas.

## §10. Møter

a) Beslutninger vedtas i hovedsak på møter, men hastesaker kan unntaksvis behandles ved sirkulasjon.

b) Fordelingsutvalget er beslutningsdyktig dersom minst 2/3 av medlemsforeningene er representert. Én person kan kun representere én forening på ett og samme møte.

c) For at et vedtak skal kunne fattes skal minimum 2/3 av representantene stemme for.

d) Alle foreninger tilknyttet Institutt for informatikk har møterett, men kun foreningene med en representant i utvalget har stemmerett ved møter.

e) Alle foreninger tilknyttet Institutt for informatikk har krav på å motta informasjon om Fordelingsutvalgets møter og vedtak om dette ønskes.

## §11. Utvalgets midler

a) Utvalgets midler skal brukes i henhold til utvalgets formål. 

b) Fordelingsutvalget kan i løpet av et kalenderår vedta å dele ut og holde av totalt inntil 80% av overskuddet fra IFI-Navet og IFI-Dagen fra det foregående kalenderåret. Grensen gjelder alle vedtak fattet om utdeling eller omdisponering av midler. 

c) Beløpet som kan deles ut fastsettes på Fordelingsutvalgets ordinære allmøte, og kan deles ut frem til neste ordinære allmøte. Denne perioden kalles et 
FU-år.

d) All bruk må godkjennes av medlemsforeningene i utvalget.

e) Dersom Fordelingsutvalgets årsregnskap ender med overskudd, kan et beløp inntil summen av overskuddet deles ut til veldedighet det påfølgende året. Fordelingsutvalgets samlede likvide midler skal ikke være under 1.000.000 NOK etter at pengene deles ut. Pengene må deles ut i henhold til retningslinjer for utdeling til veldedige formål.

f) Tilbakebetalte midler kan utdeles dersom midlene ble utdelt og tilbakebetalt innenfor ett og samme FU-år. 

## §12. Søknader

a) Alle studentforeninger tilknyttet Institutt for informatikk ved Universitetet i Oslo kan søke om midler fra fordelingsutvalget. Når foreningen har søkt om midler, blir foreningen en søkerforening for perioden midlene er innvilget for.

b) Det vektlegges at midlene det blir søkt om kommer studentene ved Institutt for informatikk ved Universitetet i Oslo til gode.

c) Søkerforeningen skal ha lest igjennom Fordelingsutvalgets retningslinjer for
søknader. Dersom søknaden følger retningslinjene vil den vanligvis
godkjennes.

d) Fordelingsutvalget plikter å tilgjengeliggjøre retningslinjer for søknader til alle foreninger som ønsker å søke midler fra utvalget.

e) Før utbetaling av midler skal foreningen som søker signere på at pengene brukes til formålet som er oppgitt i søknaden med eventuelle presisjoner gitt av Fordelingsutvalget.

## § 13. Mistillit til Søkerforeninger

a) Mistillit til en søkerforening kan fremmes av alle foreninger tilknyttet Institutt for Informatikk. 

b) Årsaker til å stille mistillit til en søkerforening kan være, men er ikke begrenset til: 
- Uoverensstemmelse mellom opplysningene gitt i søknaden og reelle forhold. 
- Midler er brukt i strid med vilkårene for tildelingen.
- Søkerforeningen nekter Fordelingsutvalget å gjennomføre regnskapskontroll eller rapportere bruk av midler, eller å dele andre dokumenter Fordelingsutvalget har krav på. 

c) Mistillitsforslag skal varsles til Fordelingsutvalget, og behandles av Fordelingsutvalget på førstkommende møte.

d) Aktuell forening skal varsles av styret til Fordelingsutvalget når et mistillitsforslag fremmes mot den.

e) Sanksjoner kan være, men er ikke begrenset til: 
- påbelagt tilbakebetaling av utdelte midler
- midlertidig suspensjon av rett til å søke midler

f) Sanksjoner kan kun vedtas ved minst 2/3 flertall av medlemsforeningene.

g) Dersom mistillit stilles til en søkerforening som også er en medlemsforening, er ikke medlemsforeningen stemmeberettiget når vedtaket skal fattes. 

## §13. Komiteer

“§12. Komitéer

a) Fordelingsutvalget kan opprette komitéer tilknyttet spesifikke arrangementer eller prosjekter. 

b) Medlemmer av komitéer skal individuelt stemmes inn på et møte. Ethvert komitémedlem må godkjennes med minst ⅔ flertall. 

c) Komiteer må bestå av minst 2 komitémedlemmer. Ved frafall av komitémedlemmer kan de resterende komitémedlemmene velge å etterfylle plassen i komitéen. 

- Ved etterfylling så må komiteen informere Fordelingsutvalget, enten i et møte eller skriftlig til styret innen 14 dager. Informasjonen skal inkludere navn til personen som etterfyller plassen. Dersom etterfyllingen skjer skriftlig, skal etterfyllingen også bli offentliggjort på nestkommende møte.

d) Ved søknader skal en komité behandles likt som en søkerforening.

e) Komitéer varer frem til rapporten for prosjektet er godkjent. Rapporten skal behandles på førstkommende møte etter fullført prosjekt.

f) Saker om mistillit stilt til komitéer skal behandles innen 14 kalenderdager av innmeldt sak.

g) Sanksjoner mot komitéer kan være, men er ikke begrenset til å være, som følger: 
- Utvisning av enkelte komitémedlemmer fra nåværende eller fremtidige komitéer i opptil 1 kalenderår. 
- Oppløsning av komité og annullering av prosjekt

## 14. Vedtekter 

a) Vedtektene er Fordelingsutvalgets styrende enhet.

b) Vedtektene kan endres på allmøter med minst 3/4 flertall av de stemmeberettigede studentene til stede.

c) Forslag til vedtektsendring skal være skriftlige og sendes ut sammen med den endelige innkallingen til det aktuelle allmøtet. 

d) Mindre språklige rettelser som ikke endrer betydning kan vedtas av Fordelingsutvalget med 2/3 flertall. Herunder faller endring av foreningers navn.

e) Fordelingsutvalgets retningslinjer skal utdype vedtektene og holdes oppdatert til endringer i praksiser og normer. 


## §14. Oppløsning av utvalget

a) Utvalget kan oppløses ved at minst 2/3 av medlemsforeningene stemmer for oppløsning på to etterfølgende møter med minimum 14 dagers mellomrom.

b) Utvalget skal oppløses dersom alle medlemsforeningene trekker seg fra utvalget.

c) Ved oppløsning av utvalget vil dets midler og eiendeler overføres tilbake til foreningene som donerte midlene. Midler og eiendeler vil bli fordelt etter hvor mye den enkelte forening har gitt i innskudd.
