---
layout: page
title: "Hva er Fordelingsutvalget?"
subheadline: ""
teaser: ""
permalink: /info/
---
   
Fordelingsutvalget ved institutt for informatikk er studentenes egne
stønadsordning. Utvalget ble opprettet for å håndtere det økonomiske
overskuddet som blir opparbeidet gjennom bedriftskontakten navet, og
karrieredagene til dagen@ifi.     
  
Utvalget har som hovedmål å gi dette overskuddet tilbake til studentene gjennom
støtte til faglige og sosiale arrangementer og aktiviteter.
Noen eksempler på dette er:    
- Årlig tur til Hemsedal med over 100 deltagere
- Ifi-gallaen
- Kveldsaktiviteter under fadderuken
- Hyttetur med helstekt gris
- Og mye, mye mer

## Hvor kommer pengene fra?
Alle midlene som blir delt ut kommer fra overskuddet til navet og dagen@ifi.
Samtlige medlemsforeninger og søkerforeninger har også vedtektsfestet at de
skal gi sitt overskudd til fordelingsutvalget, men hittil har ingen andre hatt
økonomisk overskudd til å gjennomføre dette. Fordelingsutvalget mottar ingen midler fra
UiO, SiO eller andre lignende organisasjoner, og er derfor 100% finansiert av
foreninger tilknyttet institutt for informatikk.    

## Hvem sitter i utvalget?
Det sitter i 10 foreninger med stemmerett i utvalget. Disse er:
- [Cybernetisk Selskab](http://cyb.no/)
- [dagen@ifi](https://dagenatifi.no/)
- [Defi](http://defi.no/)
- [Digitus](https://www.sio.no/foreninger/finn-din-forening?i=1&s=8630)
- [FUI](https://ififui.no/)
- [Mikro](https://www.facebook.com/pages/Studentforeningen-Mikro/151779014851965)
- [navet](http://ifinavet.no/)
- [LI:ST](http://pisk.ifi.uio.no/)
- [ProgSys](http://foreninger.uio.no/prognett/)
- [MAPS](https://foreninger.uio.no/maps/)
  
I tillegg har utvalget et styre, bestående av en koordinator og en sekretær.
Styret utfører de administrative oppgavene til utvalget, samt at de veileder
medlemmene om tidligere praksis for utdeling av midler, og informerer om
gjeldende retningslinjer. Styret har ikke stemmerett ved behandling av
søknader.   

## Hvem kan søke om stønad? 
Alle foreninger tilknyttet Institutt for informatikk kan søke om midler. For
mer info, se [her](https://fordelingsutvalget.org/apply/). 
